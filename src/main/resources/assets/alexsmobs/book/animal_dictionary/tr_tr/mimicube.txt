<NEWLINE>
<NEWLINE>
<NEWLINE>
<NEWLINE>
Mimiküp'ler, Ana Dünya'nın Balçık'ları ve Nether'ın Magma Küpleri ile akrabadır. Bu canavarlar genellikle end şehirlerini korurken bulunabilir.
Balçığımsı kuzenlerinin aksine, bu jelatinimsi yaratıklar neredeyse bilinen tüm diğer canavarlardan daha güçlü bir büyüye sahiptir.
Mimiküpler saldırıya uğradıklarında, saldırganlarının silahlarını ve zırhlarını taklit etmeye çalışırlar. Bu, kask takan ve kılıç sallayan herhangi birinin kendisini aynı ekipmana sahip bir Mimiküp tarafından saldırıya uğrarken bulabileceği anlamına gelebilir.
Bu şekilde, Mimiküp kalkan, kılıç, yay, arbalet, üçlü mızrak, yiyecek ve daha fazlasını kullanmayı öğrenebilir. Mimiküp'lere karşı güçlü bir kalkan veya kılıç kullanmak, yenilmesi zor bir düşmanla sonuçlanabileceğinden, Mimiküp'lerle uğraşırken dikkatli olunmalıdır.
Mimiküp'ler öldürüldüklerinde, Mimikrem adı verilen büyülü jellerinin bir kısmını bırakabilirler. Sekiz mimikrem ve üretim ızgarasındaki herhangi bir hasar verilebilir eşya kullanılarak mimikrem'in doğal şekil değiştirme büyüsünden faydalanılabilir. Birkaç sınırlamayla, bu, orijinalinin neredeyse tüm büyüleri ile etkili bir şekilde taklit edilmiş, kopyalanmış bir araç veya ekipman oluşturabilir.
Elbette, sıfır dayanıklılıkla kopyalanır ve onarılması gerekir. Kremin bu taklit yeteneği çok rağbet görmesine neden olmuştur.